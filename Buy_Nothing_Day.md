# 2021.11.27 Dzień bez zakupów

## Opis dnia bez zakupów

W Europie przypada w ostatnią sobotę listopada, w USA zaś, znany jako "Buy Nothing Day", obchodzony jest w piątek po Święcie Dziękczynienia. Inicjatywa ma na celu zwrócenie uwagi świata na postępujący konsupcjonizm, czyli nadmierne przywiązywanie wagi do dóbr materialnych. Dzień bez Zakupów przypomina również o drastycznych różnicach w jakości życia w poszczególnych częściach świata. Około 20% ludzkości konsumuje ponad 80% produkowanych w świecie dóbr. Sama produkcja tych dóbr wiąże się nierozłącznie z wyzyskiem milionów pracowników - głównie w krajach azjatyckich.

## Obchody dnia bez zakupów

Obchody tego dnia mają więc dość wyraźny wydźwięk antyglobalistyczny. Zamiast kolejnych wypraw do hipermarketów ludzie zachęcani są do uczestniczenia w wydarzeniach kulturalnych lub do aktywnego wyrażenia sprzeciwu wobec konsupcjonizmowi w formie różnych happeningów. Zrealizowane dotychczas pomysły to na przykład: przecinanie kart kredytowych w centrach handlowych, "spacer zombie" wokół hipermarketów czy też ustawianie sie w długie kolejki do kasy z pustymi koszykami.

##Podsumowanie

W Polsce pierwszy Dzień bez Zakupów obchodzony był w 2003 roku i cieszysię coraz większą popularnością, zwłaszcza wśród młodych osób. Ważne jednak, by święto bez kupowania nie było jednorazowym wydarzeniem, ale przyczynkiem do zmiany postaw życiowych i szerszego spojrzenia na współczesny system wartości.
